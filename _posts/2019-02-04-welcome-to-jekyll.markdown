---
layout: post
title:  "Jak kupić Teslę?"
categories: [ Jekyll ]
image: assets/images/brand-new-tesla.jpg
---
Dowolną konfigurację samochodu Tesla można zamówić poprzez stronę www.tesla.com
Na stronie można dodatkowo wybrać dostępny, już skonfigurowany samochód. Zwykle tego typu dostępne konfiguracje mogą być tańsze i szybciej dostępne niż z konfiguratora. Aby przeglądać dostępne samochody dla Modelu 3 można użyć tej strony.
Zamówienie samochodu odbywa się drogą elektroniczną (przez internet), do złożenia zamówienia potrzebny jest nr karty bankowej z możliwością wykonywania transakcji przez internet.
Przy zamówieniu samochodu pobierany jest depozyt, dla przykładu dla Modelu 3 i Y będzie to 1200 PLN.
Na tym etapie warto już zainstalować oficjalną aplikację Tesli (dostępną na Android oraz iPhone), w której będzie można śledzić postęp dostawy. Aplikacja ponadto po odbiorze samochodu będzie służyła jako kluczyk do pojazdu.
Na krótko przed odebraniem samochodu (zwykle na tydzien lub dwa przed) drogą mailową przesyłana jest faktura za samochód, na której odliczany jest wcześniej pobrany depozyt.
Gdy obsługa Tesli otrzyma płatność za fakturę zostaną nadane kurierem dokumenty do rejestracji samochodu, z którymi należy udać się do właściewgo sobie wydziału komunikacji celem rejestracji i odebrania tablic rejestracyjnych.
Mniej więcej w tym okresie zostanie ustalona data odbioru samochodu, pracownik Tesli na krótko przed odbiorem skontaktuje się również w celu potwierdzenia daty odbioru.
W dniu odbioru samochodu należy stawić się we wskazanym punkcie odbioru (salonie Tesli) wraz z dokumentami otrzymanymi po rejestracji, fakturą oraz tablicami rejestracyjnymi. W przypadku dużej liczby zamówień po stronie Tesli należy liczyć się z kolejkami oraz dłuższym czasem oczekiwania (1-3 godziny).
Pracownik salonu Tesla wyda samochód, który warto obejrzeć w przypadku wykrycia tych większych i rzucających się w oczy niedoróbek i braków. Klient Tesli ma ponadto 24 godziny na obejrzenie samochodu i zgłoszenie wad fabrycznych poza salonem Tesli. Jeśli jakiekolwiek niezgodności zostaną wykryte istnieje szansa wykonania poprawek na miejscu w warsztacie. W przeciwnym razie umówiony zostanie serwis w autoryzowanym serwisie Tesli lub w przypadku mniejszych problemów do miejsca zamieszkania przyjedzie serwisant Tesli, wykonując poprawki na miejscu.
Poziom naładowania baterii odbieranego samochodu może być różny, w zależności od liczby wydawanych samochodów może być to nawet tylko 30%, także należy liczyć się z koniecznością zaplanowana ładowania w drodze do bardziej oddalonego miejsca zamieszkania.

[jekyll-docs]: https://jekyllrb.com/docs/home
[jekyll-gh]:   https://github.com/jekyll/jekyll
[jekyll-talk]: https://talk.jekyllrb.com/
