---
layout: post
title:  "Standard Range vs Long Range, czyli którą wersję zasięgu wybrać?"
categories: [ poradnik ]
image: assets/images/dualmotor.jpg
tags: [featured]
---
# Zalety Wersji Long Range w Samochodach Tesla Model 3 i Y

W zasadzie wersje wyposażenia samochodów wizualnie oraz funkcjonalnie nie różnią się od siebie (poza tytułową plakietką "Dual Motor" oraz systemem audio dla Tesli Model 3) to jednak wersje Standard Range oraz Long Range oferują inne parametry jezdne.

Nawet w wersji Standard Range Tesla Model 3 i Y to bardzo przyzwoite samochody, ale być może warto dopłacić te kilkanaście procent ceny wyjściowej za więszky zasięg i lepsze parametry. Jeżeli zastanawiasz się nad wyborem wariantu Standard Range lub Long Range to być może poniższy artykuł jest dla ciebie.

## Pojemniejsza Bateria

Jedną z kluczowych zalet wersji Long Range jest większa pojemność baterii. To oznacza, że pojazdy te mogą pokonywać większe odległości na jednym ładowaniu w porównaniu do wersji Standard Range. Jednak warto pamiętać, że deklarowany na stronie zasięg faktycznie w samochodzie może być nieco mniejszy. Na przykład, zasięg Modelu 3 Standard Range na stronie deklarowany jest na 491 km, ale w rzeczywistości samochód może pokazywać zasięg w okolicach 440km (wynika to z nie do końca uczciwych praktyk Tesli, która w celach marketingowych wykorzystuje nierealny standard pomiaru zasięgu EPA) . Dodatkowo, wynikający z poziomu naładowania zasięg pokazywany przez pojazd jest faktycznie do osiągnięcia tylko podczas jazdy po mieście i to optymalnych warunkach pogodowych. Jazda z większymi prędkościami w trasie (zaczynając od prędkości 120 km/h wzwyż) i w niekorzystnych warunkach pogodowych (np. temperatury ujemne, silny wiatr, upały itp.) mogą zmniejszyć realny zasięg pojazdu do wartości poniżej 300 km!

## Long Range, czyli poprostu więcej kilometrów na jednym ładowaniu

Dłuższy zasięg wersji Long Range zapewnia większy komfort podczas podróży. Dla wielu kierowców oznacza to mniej przestojów na ładowanie, co może być kluczowe podczas podróżowania na trasach dalekobieżnych. Jednak pamiętajmy, że osiągnięcie deklarowanych przez producenta wartości zasięgu zależy również od stylu jazdy i warunków na drodze. Na trasie, zwłaszcza przy wyższych prędkościach (powyżej 120 km/h), wartości te mogą maleć.

Jednym z prostszych sposobów na określenie czy potrzebujesz większego zasięgu w samochodzie jest odpowiedzenie sobie na pytanie czy często pokonujesz trasy na odległości większe niż 300km. Jest to bowiem przybliżona wartość graniczna realnego zasięgu pojazdu z baterią Standard Range uwzględniając scenariusz dla najgorszych warunków. Zasięg 300km pozwoli na pokonanie takiej trasy rozpoczynając podróż z naładowaną do pełna baterią i powrót do tego samego miejsca, w którym można ponownie naładować samochód (np. przez noc), aby móc ponownie wyjechać kolejnego dnia. Dla przykładu, konieczność pokonywania tras 400km kilka razy w tygodniu może być już dla wersji Standard Range wyzwaniem, gdyż za każdym razem tego typu podróż będzie wymagała conajmniej jednego postoju na ładowanie. W wersji Long Range tego typu podróż będzie można będzie odbyć już bez postojów na ładowanie.

## Poziom ładowania baterii Long Range

Warto zauważyć, że rekomendowany poziom codziennego ładowania baterii dla wersji Long Range wynosi 80%, podczas gdy dla wersji Standard Range rekomendowane jest ładowanie do 100%. To oznacza, że użytkownicy wersji Long Range w celu osiągnięcia większej żywotności baterii nie powinni zbyt często ładować swoich pojazdów do 100%, co trochę niweluje korzyści wynikające z posiadania pojemniejszej baterii. Dzisiejsze gęste rozmieszczenie szybkich ładowarek (nawet w Polsce, ale tutaj mówimy też o stacjach innych firm, np. Green Way albo Ionity) pozwala na taki dobór postojów na ładowanie, aby nie było jednak konieczności ładowania do 100%. 

## Prędkość ładowania

Dodatkowo należy pamiętać, że prędkość szybkiego ładowania dla wersji Long Range jest większa. Na przykład, Model 3 i Y Standard Range posiadają maksymalną prędkość ładowania w wysokości 170kW, podczas gdy modele Long Range mogą się już ładować z prędkością 250kW. Ta różnica sprawia, że bateria w wersji Long Range, mimo swojej większej pojemności, może się teoretycznie naładować krócej.

## Lepsze parametry jezdne

Wersje Long Range oferują lepsze osiągi w porównaniu do wersji Standard Range. Dzięki dodatkowemu silnikowi elektrycznemu z przodu (wersja Standard Range posiada tylko napęd na tylnią oś), te pojazdy mogą osiągać lepsze wyniki w zakresie trakcji, przyspieszenia i prędkości maksymalnej. Dla przykładu, wersja Model 3 Standard Range oferuje przyspieszenie na poziomie 6,1 sekund do 100km/h, podczas gdy wersja Long Range oferuje przyspieszenie na poziomie 4,4 sekund do 100km/h.

## Model 3 Long Range posiada lepszy zestaw audio niż Model 3 Standard Range

Tesla Model Y posiada identyczne wyposażenie niezależnie od wariantu zasięgu, natomiast w przypadku Tesli Model 3 pojazd w wersji Standard Range posiada minimalnie gorsze wyposażenie niż Long Range. Mowa tutaj o zestawie audio, który w wersji Long Range ma większą liczbę głośników, dwa wzmacniacze i dwa subwoofery. O ile podstawowe audio w Tesli Model 3 jest przyzwoite, to jednak zestaw audio w Model Y (w każdej wersji) oraz w Model 3 Long Range jest najlepszym dostępny, wśród samochodów Tesli z tego przedziału cenowego.

# Na Standard Range i tak dojedziesz wszędzie (*)

Mniejszy zasięg wersji Standard Range, nie oznacza że utkniemy gdzieś z pustą baterią na drodze, bo nie znajdziemy ładowarki. Obecnie rozbudowana infrastruktura stacji szybkiego ładowania (ponownie, nawet w Polsce!) sprawia że wersją Standard Range można dojechać niemal w każdy zakątek Europy. Jedyną różnicą będzie konieczność częstszego postoju na ładowanie.

# Podsumowanie

Wersje Long Range samochodów Tesla Model 3 i Y oferują wiele zalet w porównaniu do wersji Standard Range. Większy zasięg, większa elastyczność w ładowaniu, lepsze osiągi i potencjalnie lepsza wartość inwestycji sprawiają, że są one atrakcyjnym wyborem dla wielu użytkowników. Jednak decyzja o wyborze konkretnej wersji powinna zależeć od indywidualnych potrzeb i preferencji każdego kierowcy, uwzględniając realne warunki jazdy, potrzeby podróżne i możliwości finansowe.

Jeśli głównie planujesz jazdę po mieście i okazjonalne trasy, wersja Standard Range może być wystarczająca. Natomiast jeśli często pokonujesz trasy przekraczające 300 km dziennie, wersja Long Range może być bardziej odpowiednia dla Twoich potrzeb.
