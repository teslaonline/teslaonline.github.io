---
layout: post
title:  "Jak kupić Teslę?"
categories: [ poradnik ]
image: assets/images/jakkupic.jpg
---
# Jak zamówić Teslę krok po kroku?

1. **Wybór Konfiguracji na Stronie Tesli**

   Konfigurację samochodów Tesla można zamówić poprzez stronę internetową [www.tesla.com](https://www.tesla.com). Na stronie tej istnieje także możliwość wyboru spośród dostępnych, już skonfigurowanych modeli. Zazwyczaj takie gotowe konfiguracje mogą być tańsze i dostępne szybciej niż te tworzone przez klientów w konfiguratorze. Dla przykładu: jeśli jesteś zainteresowany dostępnymi samochodami w Tesla Model 3, możesz odwiedzić [podstronę poświęconą temu modelowi](https://www.tesla.com/pl_PL/inventory/new/m3).

2. **Proces Zamawiania przez Stronę Internetową**

   Proces zamawiania samochodu odbywa się poprzez stronę internetową. Aby złożyć zamówienie, będziesz potrzebować numeru karty bankowej umożliwiającej transakcje online. Przy składaniu zamówienia zostanie również pobrany depozyt, który w przypadku Modelu 3 lub Modelu Y wynosi 1200 PLN. Warto w tym momencie także pomyśleć o instalacji oficjalnej aplikacji Tesli, dostępnej zarówno na telefony Android, jak i iPhone. Dzięki niej będziesz mógł śledzić postęp produkcji i dostawy swojego samochodu. Po odbiorze samochodu aplikacja ta stanie się również twoim kluczem do pojazdu.

3. **Przygotowanie do Dostawy**

   W okresie krótko przed planowanym terminem dostawy, który zazwyczaj wynosi od tygodnia do dwóch, drogą mailową otrzymasz fakturę za samochód (na fakturze zostanie uwzględniony wcześniej pobrany depozyt). Po dokonaniu płatności za fakturę obsługa Tesli wyśle ci kurierem dokumenty niezbędne do zarejestrowania pojazdu, które będziesz musiał dostarczyć do odpowiedniego urzędu komunikacji w celu rejestracji i odbioru tablic rejestracyjnych.

4. **Planowanie Odbioru**

   W tym samym okresie zostanie również ustalona dokładna data odbioru samochodu. Krótko przed odbiorem pracownik Tesli skontaktuje się z tobą, aby potwierdzić termin. W dniu odbioru powinieneś pojawić się w wyznaczonym punkcie odbioru (który zazwyczaj jest salonem Tesli), wraz z dokumentami otrzymanymi po rejestracji, fakturą i tablicami rejestracyjnymi. Warto pamiętać, że w przypadku dużej liczby zamówień mogą występować kolejki i dłuższy czas oczekiwania (1-3 godziny).

5. **Odbiór i Kontrola Samochodu**

   Gdy już odbierzesz samochód, zalecamy dokładne sprawdzenie pojazdu pod kątem widocznych wad i niedoróbek. Jako klient Tesli masz także 24 godziny na zgłoszenie ewentualnych usterek fabrycznych poza salonem - tego typu zgłoszenia będą procesowane szybciej i poza procedurą naprawy gwarancyjnej. W przypadku wykrycia jakichkolwiek niezgodności istnieje teoretyczna możliwość dokonania poprawek na miejscu w autoryzowanym warsztacie Tesli, jednak nie można na to liczyć ze względu na "zapchane" terminy w serwisach i brak warsztatu blacharskiego na miejscu w salonie Tesli w Ząbkach. W przeciwnym przypadku zostanie umówiony serwis w jednym z autoryzowanych punktów serwisowych Tesli lub, w przypadku mniejszych problemów, serwisant Tesli może przyjechać do ciebie i dokonać niezbędnych napraw na miejscu.

6. **Poziom Naładowania Baterii**

   Warto również wiedzieć, że poziom naładowania baterii pojazdu w momencie odbioru może być różny, w zależności od liczby wydawanych pojazdów. Może wynosić nawet tylko 30%, więc warto zaplanować ładowanie w drodze do miejsca docelowego, jeśli jest ono odległe. W przypadku odbioru w salonie w Ząbkach obok lokalizacji znajduje się wielostanowiskowa stacja Supercharger, na której odrazu można naładować samochód.


[jekyll-docs]: https://jekyllrb.com/docs/home
[jekyll-gh]:   https://github.com/jekyll/jekyll
[jekyll-talk]: https://talk.jekyllrb.com/
