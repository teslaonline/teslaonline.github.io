---
layout: post
title:  "Ładowanie Tesli w domu i w trasie"
categories: [ poradnik ]
image: assets/images/tesla-supercharger.jpg
---
# Jak Ładować Teslę: Domowe Ładowanie i Ładowarki Supercharger w Trasie

Posiadanie samochodu elektrycznego wymaga zmian pewnych przywzyczajeń związanych z ładowaniem pojazdu (kontra tankowaniem w samochodach spalinowych). Każdy posiadacz samochodu elektrycznego powinien posiadać przydomową stację ładowania (aczkolwiek są użytkownicy, którzy nie mają takiej możliwości, zazwyczaj ze względu na brak możliwości zainstalowania przyłącza w bloku), co pozwala na wygone korzystanie z samochodu w warunkach codziennych bez konieczności odwiedzania stacji ładowania.

Jeżeli chodzi o podróżowanie Teslą to można powiedzieć, że ogólnodostępne stacje ładowania (Tesla Supercharger, Greenway, Ionity itp.) na dzień dzisiejszy pozwalają na komfortowe przemieszczanie się po Polsce i Europie

## Ładowanie Tesli w Domu za Pomocą Mobile Connector

### Co to jest Mobile Connector

Standardowa ładowarka tesli Mobile Connector jest dziś dodawana do każdego nowego samochodu Tesli i pozwala na ładowanie pojazdu ze zwykłego domowego/ogrodowego gniazdka elektrycznego 220V prędkością poniżej 3 KW, co daje doładowanie zasięgu na poziomie 20 km na godzinę. Możliwe jest również skorzystanie ze specjalnych niebieskich adapterów do przyłączy kempingowych co pozwala na wykorzystanie Mobile Connectora z mocą około 7 kW, czyli około 50 km doładowania w ciągu godziny.

### Wady i zalety Mobile Connector

Łatwo obliczyć, że dla Tesli Model 3 Standard Range ładowanie baterii 55 kWh od zera do pełna trwa aż 22 godziny, zatem nie jest to rozwiązanie, które pozowli często i szybko naładować samochód do pełna (np. przez noc). Jest to jednak urządzenie mobilne, które można zabrać i podłączyć wszędzie, co czyni je nieodłącznym elementem wyposażenia naszego bagażnika.

## Ładowanie Tesli w Domu za Pomocą Wall Connector

### Co to jest Wall Connector?

Tesla Wall Connector to przydomowa ładowarka, urządzenie umożliwiające szybkie i wydajne ładowanie samochodu przy użyciu elektrycznej instalacji trójfazowej. Istnieje wiele altarnatyw innych producentów działającej na takiej samej zasadzie (ładowanie prądem zmiennym do 11kW mocy w Tesli, co daje doładowanie około 70 km zasięgu w ciągu godziny, lub 22kW w samochodach innych producentów) i nie ma tutaj zasadniczych różnic pomiędzy różnymi ładowarkami podłączanymi do instalacji siłowych. Zarówno konstrukcja jak i prędkość ładowania w dowolnym urządzeniu nie powinna się różnić.

### Przewaga Wall Connector nad ładowarkami innych firm

#### Integracja ze środowiskiem pojazdów i aplikacji Tesla

Wall Connector pozwala na komunikację z aplikacją Tesli oraz zaprogramowanie do dwóch pojazdów Tesli mogących się ładować z danej ładowarki. Odbywa się to poprzez przypisanie numeru VIN pojazdu, dzięki czemu nie ma możliwości, że nieautoryzowany pojazd skorzysta z naszej ładowarki, która jest umieszczona w miejscu publicznym, np. pod blokiem.

#### Łatwe zakończenie ładowania 

Dodatkowo Wall Connector posiada na wtyczce dedykowany samochodom Tesli przycisk odblokowujący port ładowania, dzięki czemu za każdym razem po zakończonym ładowaniu odblokowanie portu ładowania odbędzie się błyskawicznie, bez konieczności zrobienia tego z aplikacji lub ekranu samochodu.

### Przewaga innych ładowarek nad Tesla Wall Connector

#### Cena

Ładowarki innych producentów mogą być tańsze (dla przykładu: ZenCar 11KW to cena 1600 PLN podczas gdy Wall Connector ponad 2200PLN).

#### Przenośność

Ładowarka Wall Connector jest ładowarką na stałe montowaną przy elektrycznej instalacji siłowej, podczas gdy ładowarki innych producentów (np. ponownie ZenCar) wykorzystuje gniazdo siłowe dostępnej już instalacji elektrycznej. Oznacza to, że taka ładowarka jest przenośnia, w każdej chwili można wyjąć ją z gniazda i zabrać w podróż umożliwiając ładowanie w innej lokalizacji.

## Ładowanie Tesli na Stacjach Supercharger w Trasie

### Co to są Superchargery?

Stacje Tesla Supercharger to sieć superszybkich ładowarek rozmieszczonych na całym świecie. Są one przeznaczone do długodystansowych podróży i pozwalają na błyskawiczne naładowanie Tesli.

### Korzyści z Superchargerów

1. **Szybkość ładowania**: Superchargery oferują ogromną moc ładowania, co pozwala na znaczne skrócenie czasu ładowania w porównaniu do innych stacji ładowania. Prędkość ładowania wynosi zazwyczaj od 400 do 1,600 km zasięgu na godzinę, w zależności od modelu Tesli i obecnej sytuacji na stacji.

2. **Automatyczne Pobieranie Płatności**: Korzystając z Superchargerów, nie musisz się martwić o płatności. Tesla ma zintegrowany system automatycznego pobierania płatności za ładowanie, który jest skonfigurowany w twoim koncie. Po zakończeniu ładowania płatność zostanie pobrana automatycznie, co eliminuje potrzebę użycia karty kredytowej lub aplikacji.

3. **Automatyczne Rozpoznawanie Auta**: Proces ładowania na Superchargerze jest jeszcze bardziej ułatwiony dzięki automatycznemu rozpoznawaniu auta. Po podłączeniu ładowarki, samochód jest identyfikowany, co umożliwia precyzyjne pobieranie płatności bez interakcji.

4. **Dostępność w trasie**: Dzięki rozmieszczeniu Superchargerów na głównych trasach możesz wygodnie podróżować długie dystanse bez obaw o zasięg. Nawigacja Tesli jest tak skonfigurowana, że uwzględnia przystanki na posiłek, odpoczynek i toaletę podczas podróży, a także planuje ładowania co 2 lub 3 godziny. Czas ładowania wynosi zazwyczaj tylko od 15 do 30 minut, co nie znacząco wydłuża czas podróży.

Dzięki inteligentnemu planowaniu podróży i skutecznemu ładowaniu na stacjach Supercharger, podróżowanie samochodem elektrycznym na dłuższe dystanse jest wygodne i efektywne, a proces ładowania jest zautomatyzowany, co sprawia, że jest to jeszcze bardziej komfortowe i przyjazne dla kierowcy.

[jekyll-docs]: https://jekyllrb.com/docs/home
[jekyll-gh]:   https://github.com/jekyll/jekyll
[jekyll-talk]: https://talk.jekyllrb.com/